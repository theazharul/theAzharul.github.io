---
layout: post
title: একটি গণপাঠাগার
date: 2013-09-08 14:49:21.000000000 +06:00
type: post
parent_id: '0'
published: true
password: ''
status: publish
categories:
- ইসলাম
- গণপাঠাগার
- হযবরল
tags: []
meta:
  _edit_last: '1'
  publicize_twitter_user: theazharul
  _wpas_done_4514541: '1'
  _publicize_done_external: a:1:{s:7:"twitter";a:1:{i:91116567;b:1;}}
  _wpas_skip_4514546: '1'
  _wpas_skip_4514541: '1'
  _last_editor_used_jetpack: block-editor
  _thumbnail_id: '43'
  _publicize_job_id: '66535264975'
  _jetpack_related_posts_cache: a:1:{s:32:"8f6677c9d6b0f903e98ad32ec61f8deb";a:2:{s:7:"expires";i:1646522601;s:7:"payload";a:3:{i:0;a:1:{s:2:"id";i:7;}i:1;a:1:{s:2:"id";i:194;}i:2;a:1:{s:2:"id";i:112;}}}}
author:
  login: azhar
  email: theazharul@gmail.com
  display_name: azhar
  first_name: ''
  last_name: ''
permalink: "/"
---
<p>কোন কিছু সঠিকভাবে মেনে চলার জন্য সবচেয়ে যে বড় বাধাটি কাজ করে সেটি হচ্ছে জ্ঞানের সীমাবদ্ধতা। কারন কোন কিছু মেনে চলার জন্য আমাদেরকে সর্বপ্রথম জানতে হয় সেটি কিভাবে করতে হবে। ঠিক তেমনিভাবে আমরা যদি ইসলামের অনুশাসনগুলো মেনে চলতে চাই তাহলে আমাদেরকে সর্বপ্রথম জানতে হবে সেগুলো কি এবং কিভাবে মানতে হবে। কিন্তু আমরা যারা আমাদের পিতা-মাতা মুসলিম হওয়ার কারনে নিজেদেরকে মুসলিম বলে দাবি করি তাদের অধিকাংশই সঠিক ইসলাম সম্পর্কে বেখবর। আমাদের অধিকাংশই ইসলাম বলে সেই সব রীতিনীতিকেই বুঝি যেগুলো আমাদের বাপ-দাদারা বছরের পর বছর ধরে পালন করে আসছে। হয়তো কখনো জানতে চেষ্টা করিনি সেগুলোর উৎস কি। দুঃখের বিষয় এই উপমহাদেশে ইসলামের সাথে এমন কিছু দেশীয় সংস্কৃতি যুক্ত হয়েছে যেগুলোকে ইসলামের মধ্যে গণ্য করা যায় না। তাই সঠিক ইসলাম জানার জন্য জ্ঞান অর্জনের কোন বিকল্প নেই।<br />
জ্ঞান অর্জনের ক্ষেত্রে একটি বড় সমস্যা হচ্ছে প্রয়োজনীয় বই হাতের কাছে না পাওয়া। যদিও বর্তমান সময়ে ইসলামী সাহিত্যের ভান্ডার অপ্রতুল নয় কিন্তু সেগুলো সংগ্রহে রাখা অনেকের জন্য কষ্টসাধ্য ব্যাপার। আমরা যারা গণসচেতনতা তৈরি করতে চাই তাদের উচিত ইসলামী সাহিত্যগুলোকে সহজলভ্য করা। যাতে কেউ চাইলেই যে কোন বিষয়ে খুব সহজে জানতে পারে। তাই আজ বাংলাদেশের প্রতিটি পাড়ায়-মহল্লায় গণপাঠাগার প্রতিষ্ঠা করা সময়ের দাবি।<br />
এমনই কিছু চিন্তা-ভাবনা করে কয়েকবার চেষ্টা করেছিলাম আমাদের এলাকায় একটি গণপাঠাগার স্থাপন করার জন্য। একবার তো অনেকদুর এগিয়েও গিয়েছিলাম। নিজের সীমিত জ্ঞানদিয়ে একটি রুপরেখা তৈরি করে ফেলেছিলাম। কিভাবে পাঠাগার পরিচালনা করা হবে, কিভাবে পাঠাগারের ব্যয় নির্বাহ করা হবে ইত্যাদি। কয়েকজনের সাথে বিষয়টি শেয়ারও করেছিলাম। তারা অনেক সুপরামর্শ দিয়েছিলেন, তুলে ধরেছিলেন অনেক সমস্যার কথাও। সবচেয়ে যে সমস্যাটা বড় হয়ে দেখা দিয়েছিল সেটি হচ্ছে টাকা পয়সার সমস্যা। নাহ্, এত দৌড়-ঝাপ কোন কাজেই আসলো না। পারিনি কাঙ্খিত পাঠাগারটি প্রতিষ্ঠা করতে। তাই বলে আজো হাল ছেড়ে দেইনি। এখনো স্বপ্ন দেখি, এখনও পরিকল্পনা করি। কল্পনায় দেখতে চেষ্টা করি সেই সময়টিকে যখন আমাদের একটি গণপাঠাগার থাকবে। ছাত্র-ছাত্রী থেকে শুরু করে আপামর জনতা ছুটে আসবে সেখানে। জানতে পারবে সঠিক ইসলাম সম্পর্কে।</p>
